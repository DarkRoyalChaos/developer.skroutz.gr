---
parent: analytics
title: privacy_policy
---

# Πολιτική Απορρήτου του Skroutz Analytics

## Τι είναι το Skroutz Analytics

Το Skroutz Analytics είναι μια υπηρεσία εξαγωγής στατιστικών στοιχείων σχετικά
με την απόδοση των καταστημάτων που συμμετέχουν στο Skroutz. Πολλοί ιστότοποι
χρησιμοποιούν αυτή την υπηρεσία για να βελτιώσουν το περιεχόμενό τους και την
απόδοσή τους στο ίδιο το Skroutz.

## Πώς λειτουργεί

Κατά την μετάβαση ενός χρήστη από το Skroutz σε ένα συνεργαζόμενο κατάστημα που
έχει ενεργοποιημένη την υπηρεσία Skroutz Analytics, δημιουργείται ένα cookie.
Βάσει αυτού του cookie, το Skroutz Analytics λαμβάνει την απόφαση για το αν θα
μεταδώσει στο Skroutz στοιχεία περιήγησης για την συνεδρία του χρήστη στο
συγκεκριμένο κατάστημα.

Το cookie αυτό απενεργοποιείται μετά από 30 ημέρες, σύμφωνα με τις κοινώς
αποδεκτές πρακτικές του sales acquisition.

## Τι δεδομένα συλλέγει

Όταν επισκέπτεστε έναν ιστότοπο που χρησιμοποιεί εργαλεία αναλύσεων
(Skroutz Analytics), το πρόγραμμα περιήγησης ιστού σας, αποστέλλει αυτόματα
ορισμένες πληροφορίες στο Skroutz. Οι πληροφορίες αυτές χωρίζονται σε στοιχεία
καταγραφής και δεδομένα περιήγησης.

### Δεδομένα περιήγησης

Καταγράφονται διάφορα γεγονότα περιήγησης όπως:

- H μετάβαση από το Skroutz σε ένα συνεργαζόμενο κατάστημα
- Οι επισκέψεις σε σελίδες του συνεργαζόμενου καταστήματος
- Η αγορά συγκεκριμένων προϊόντων

Για τα παραπάνω καταγράφεται ένα αναγνωριστικό χρήστη (session) από το οποίο
όμως δεν μπορεί να προκύψει ταυτοποίηση κάποιου χρήστη.

Εφόσον πραγματοποιηθεί μια αγορά σε έναν συνεργαζόμενο ιστότοπο, καταγράφεται
το γεγονός μιας ανώνυμης αγοράς. Τα στοιχεία αγοράς είναι τα προϊόντα που
αγοράστηκαν και το κόστος της αγοράς που έγινε, ενώ ο χρήστης που πραγματοποίησε
την αγορά δεν καταγράφεται.

Οι πληροφορίες που λαμβάνουμε για εσάς από συνεργάτες, ενδέχεται να συσχετιστούν
με τον Skroutz Λογαριασμό σας, κατόπιν δικής σας ειδικής ενέργειας. Όταν οι
πληροφορίες συσχετίζονται με τον Skroutz Λογαριασμό σας, τις αντιμετωπίζουμε ως
προσωπικά στοιχεία.

### Στοιχεία καταγραφής

Καταγράφονται για σύντομο χρονικό διάστημα ώστε να μπορούν να γίνονται
διάφοροι έλεγχοι που αφορούν στην ποιοτική λειτουργία της υπηρεσίας:

- Η διεύθυνση IP του χρήστη.
- Στοιχεία που αφορούν στην εκάστοτε συσκευή (όπως η έκδοση του λειτουργικού
  συστήματος και η έκδοση του προγράμματος περιήγησής της).

## Τι δεδομένα παράγει

Τα δεδομένα που προκύπτουν από το Skroutz Analytics είναι ανώνυμα και
συγκεντρωτικά. Αυτό σημαίνει ότι δεν υπάρχει σε αυτά πληροφορία που να μπορεί να
αντιστοιχηθεί σε κάποιον αναγνωρίσιμο χρήστη.

Τα δεδομένα περιστρέφονται γύρω από τις αγορές του κάθε προϊόντος. Συγκεκριμένα,
παράγονται αναλύσεις που αποτυπώνουν στατιστικά πωλήσεων με άξονες το κατάστημα,
το προϊόν, και την εκάστοτε κατηγορία.

## Χρόνος ζωής δεδομένων

Οι πληροφορίες που συσχετίζονται με τον Skroutz Λογαριασμό σας, και
αντιμετωπίζονται ως προσωπικά στοιχεία, διατηρούνται μέχρι να ζητηθεί η διαγραφή
τους. Είτε μέσω [του λογαριασμού σας](https://www.skroutz.gr/account), είτε
επικοινωνώντας με τον Υπεύθυνο Προστασίας Δεδομένων του Skroutz στο
email <dpo@skroutz.gr>

Τα στοιχεία καταγραφής και περιήγησης, από τη στιγμή που επεξεργαστούν
και αποθηκευτούν σε μορφή ανώνυμης πληροφορίας, διαγράφονται σε
σύντομο χρονικό διάστημα.

Οι ανώνυμες πληροφορίες/στατιστικά διατηρούνται για όσο χρονικό διάστημα
χρειάζεται το Skroutz για την εύρυθμη λειτουργία του.

## Πώς χρησιμοποιούνται

Όταν επισκέπτεστε ιστότοπους ή χρησιμοποιείτε εφαρμογές που βασίζονται
στις τεχνολογίες του Skroutz, ενδέχεται να χρησιμοποιούμε τις
πληροφορίες που λαμβάνουμε από αυτούς τους ιστότοπους και τις εφαρμογές, για
παράδειγμα, για να:

- Βοηθήσουμε τους κατόχους ιστότοπων και εφαρμογών που χρησιμοποιούν το Skroutz
  Analytics να κατανοήσουν πώς οι επισκέπτες αλληλεπιδρούν με τους ιστότοπους
  ή τις εφαρμογές τους.
- Βελτιώσουμε την εμπειρία σας στο Skroutz.
- Να εντοπίσουμε και να αντιμετωπίσουμε απάτες και άλλους κινδύνους ασφάλειας,
  προκειμένου να προστατεύσουμε χρήστες και συνεργάτες.

## Πώς μοιραζόμαστε τα δεδομένα με τρίτους

Δεν μοιραζόμαστε προσωπικά στοιχεία με εταιρίες, οργανισμούς, ή
μεμονωμένα άτομα εκτός του ομίλου μας.

Τα καταστήματα που συμμετέχουν στο Skroutz Analytics βλέπουν ανώνυμα και
συγκεντρωτικά στατιστικά σχετικά με την απόδοση των προϊόντων που τα ίδια
προβάλουν στο Skroutz.

Ενδέχεται να μοιραστούμε στοιχεία μη προσωπικής ταυτοποίησης δημόσια
και με τους συνεργάτες μας. Για παράδειγμα, ενδέχεται να μοιραστούμε
πληροφορίες δημόσια για να δείξουμε τις τάσεις όσον αφορά τη γενική
χρήση των υπηρεσιών μας.

## Πρόσβαση στα δεδομένα

Οι πληροφορίες που συσχετίζονται με τον Skroutz Λογαριασμό σας, και
αντιμετωπίζονται ως προσωπικά στοιχεία, διατηρούνται μέχρι να ζητηθεί
η διαγραφή τους. Είτε μέσω του λογαριασμού σας, είτε επικοινωνώντας με
τον Υπεύθυνο Προστασίας Δεδομένων του Skroutz στο email
<dpo@skroutz.gr>

## Απενεργοποίηση της υπηρεσίας

Για να μην συμμετέχετε στην εξαγωγή των ανώνυμων στατιστικών μέσω του
Skroutz Analytics αρκεί να ρυθμίσετε την πολιτική απορρήτου σας από
[αυτή την σελίδα](https://www.skroutz.gr/cookies).

## Βάση επεξεργασίας δεδομένων

Το Skroutz Analytics είναι ένα εργαλείο που αποσκοπεί στην αξιολόγηση της
αποτελεσματικότητας του καταστήματος και των προϊόντων που αυτό εμπορεύεται.

Ως τέτοιο εργαλείο, και σε συνδυασμό με:

* το είδος των πληροφοριών που συλλέγονται,
* τις πολιτικές επεξεργασίας που αυτές υφίστανται,
* τον έλεγχο που μπορεί να ασκεί ο τελικός χρήστης στα δεδομένα του,
* το ότι το Skroutz έχει λάβει τη συγκατάθεση του χρήστη για τη συλλογή και την επεξεργασία των δεδομένων του

μπορεί κατά περίπτωση να χρησιμοποιηθεί από τα καταστήματα ελεύθερα.

## Ποια cookies χρησιμοποιούνται

| Όνομα             | Διάρκεια                           | Domain                             | Περιγραφή                                                                                                                                                                                                                                                                                                                   |
|-------------------|------------------------------------|------------------------------------|-----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------|
| analytics_session | 30 ημέρες                          | analytics.skroutz.gr               | Διάκριση χρηστών. Υποστήριξη της λειτουργικότητας Skroutz Analytics στις ιστοσελίδες των συνεργατών εμπόρων, κατόπιν της μετάβασης των χρηστών σε αυτές από τη Skroutz.gr                                                                                                                                                   |
| __skr_nltcs_ss    | 30 ημέρες                          | domain συνεργαζόμενου καταστήματος | Διάκριση χρηστών. Υποστήριξη της λειτουργικότητας Skroutz Analytics στις ιστοσελίδες των συνεργατών εμπόρων, κατόπιν της μετάβασης των χρηστών σε αυτές από τη Skroutz.gr                                                                                                                                                   |
| __skr_nltcs_mt    | Μέχρι το κλείσιμο του φυλλομετρητή | domain συνεργαζόμενου καταστήματος | Ανάλυση της διάδρασης των χρηστών με τις ιστοσελίδες των συνεργατών εμπόρων, κατόπιν της μετάβασής τους σε αυτές από τη Skroutz.gr. Σκοπός είναι η μέτρηση επίδοσης, η διαρκής βελτίωση των υπηρεσιών Skroutz, καθώς και η παροχή σχετικής στατιστικής ανάλυσης στους συνεργάτες εμπόρους, με το εργαλειο Skroutz Analytics |
| __sa_session      | 30 λεπτά                           | domain συνεργαζόμενου καταστήματος | Διάκριση χρηστών. Υποστήριξη της λειτουργικότητας Skroutz Analytics στις ιστοσελίδες των συνεργατών εμπόρων, κατόπιν της μετάβασης των χρηστών σε αυτές από τη Skroutz.gr                                                                                                                                                   |
| _sa_meta          | Μέχρι το κλείσιμο του φυλλομετρητή | analytics.skroutz.gr               | Ανάλυση της διάδρασης των χρηστών με τις ιστοσελίδες των συνεργατών εμπόρων, κατόπιν της μετάβασής τους σε αυτές από τη Skroutz.gr. Σκοπός είναι η μέτρηση επίδοσης, η διαρκής βελτίωση των υπηρεσιών Skroutz, καθώς και η παροχή σχετικής στατιστικής ανάλυσης στους συνεργάτες εμπόρους, με το εργαλειο Skroutz Analytics |

## Πολιτική Απορρήτου του Skroutz

Περισσότερα για την γενικότερη Πολιτική Απορρήτου του Skroutz μπορείτε
να βρείτε [εδώ](https://www.skroutz.gr/privacy).
